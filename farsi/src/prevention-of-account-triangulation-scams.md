# جلوگیری از کلاهبرداری پل(Bridge Scam)

هیچ روشی برای جلوگیری کامل از کلاهبرداری یک فروشنده وجود ندارد. با این حال، علاوه بر رعایت نکات ذکر شده قبلی برای جلوگیری از این نوع کلاهبرداری، اقدامات دیگری نیز وجود دارد که شما به عنوان یک فروشنده می توانید برای کاهش ریسک انجام دهید، مانند:

- اگر می‌خواهید مقدار زیادی شاتوشی بفروشید، ترجیحاً آن را به چند فروش کوچکتر تقسیم کنید، مگر اینکه خریدار سابقه خوبی از تراکنش‌ها با شما داشته باشد و به طور مداوم از یک حساب بانکی استفاده کند.

- اگر پیشنهاد خرید خیلی عالی به نظر می‌رسد، محتاط باشید. ممکن است کلاهبرداری باشد.(مثلا وقتی خریدار با نرخی بیش از %5 قیمت بازار حاضر به خرید ساتوشی باشد باید شک کنید)

- در روش‌های پرداخت فیات که امکان افزودن نظر(متن) به حواله را فراهم می‌کنند، می‌توانید از خریدار بخواهید که عبارت خاصی را که در آن لحظه ذکر می‌کنید بنویسد، مانند "من یک پرتقال می‌خرم". به این ترتیب اگر آنها کلاهبردار باشند، باید از قربانی بخواهند که آن نظر را هنگام ارسال وجه فیات بنویسد، که می‌تواند باعث ایجاد شک شود. زیرا احتمال خرید پرتقال بسیار کم است!

- می توانید آن عبارت را به یک کد عددی یا پیام دیگری که برای جلوگیری از کلاهبرداری مناسب می دانید تغییر دهید. روش دیگر، اگرچه به دلیل نگرانی‌های مربوط به حفظ حریم خصوصی(آگاهی حکومت از مبادلات شما) زیاد توصیه نمی‌شود، درخواست این عبارت است: "این پرداخت برای خرید X ساتوشی در ربات @lnp2pbot برای سفارش با شناسه Y است."

- برخی از روش‌های پرداخت فیات اجازه اضافه کردن نظرات را نمی‌دهند، اما شماره تلفن هر دو طرف را آشکار می‌کنند. در چنین مواردی، می‌توانید قبل از آزاد کردن ساتوشی‌ها، از خریدار پیامکی از شماره ارسال کننده فیات بخواهید که حاوی هر یک از پیام‌های عنوان شده در بالا، یا پیام‌های مشابه باشد. رویکرد دیگر می‌تواند تماسی باشد که توسط او یا شما مستقیماً انجام شود که نشان میدهد هیچ شخص ثالثی در انتقال وجه فیات دخالت ندارد.

- گزینه دیگری که، اگر می‌خواهید به حریم خصوصی خریدار احترام بگذارید توصیه نمی‌شود، درخواست تماس ویدیویی در تلگرام است که در آن نشان می‌دهند کارتی را دارد که از آن پول را ارسال کرده‌. با این حال، برای این منظور نیازی به نشان دادن چهره خود ندارند.

به یاد داشته باشید، اگر از تراکنش انجام ترامنش حس خوبی ندارید، می‌توانید با `cancel/` در یک لغو مشارکتی شرکت کنید و فیات را به همان حسابی که از آن ارسال شده بود، برگردانید. اگر طرف مقابل مایل به همکاری نیست، باید با دستور `dispute/` ایک ختلاف ایجاد کنید و منتظر حل‌وفصل توسط داوران باشید.

اقدامات پیشگیرانه ذکر شده در اینجا ممکن است برای همه روش‌های پرداخت پول فیات اعمال نشود. اگر از روش‌های دیگری اطلاع دارید، لطفاً آنها را با ما به اشتراک بگذارید و در جلوگیری از کلاهبرداری مشارکت کنید. با تشکر

</div>
