# تلاش‌های کلاهبرداری
<div dir="rtl">
  
تلاش‌های کلاهبرداری با استفاده از ربات مکرر نیست، اما مانند هر تبادل غیرمتمرکز و بدون احراز هویتKYC همتا به همتا، از آنها مصون نیست. برای جلوگیری از قربانی شدن به کلاهبرداری، باید احتیاط کرد، مراقب رفتارهای مشکوک بود و در صورت شک، عملیات را لغو کرد یا یک اختلاف ایجاد کرد.
## کلاهبرداری‌های احتمالی:
- کلاهبرداری که سعی در خرید ساتوشی دارد، ممکن است از دستور `fiatsent/` برای ادعای ارسال پول فیات استفاده کند، در حالی که در واقعیت، وجهی ارسال نکرده است، به این امید که فروشنده به حرف او اعتماد کند و ساتوشی‌ها را بدون تأیید دریافت فیات آزاد کند. برای فروشنده الزامی است که قبل از استفاده از دستور `release/` از دریافت فیات اطمینان حاصل کند، حتی اگر خریدار تصویری را به عنوان مدرک پرداخت ارسال کند، زیرا ممکن است تصویر ساختگی(فوتوشاپ) باشد.
- برخی از روش‌های پرداخت فیات برگشت‌پذیر هستند، مانند PayPal، که کلاهبرداران می‌توانند از آن برای خرید ساتوشی استفاده کنند و سپس انتقال فیات را معکوس کنند. توصیه می کنیم برای جلوگیری از این نوع کلاهبرداری فقط از روش های پرداخت غیرقابل برگشت استفاده کنید.

- برای افزایش استفاده غیرمتمرکز از ربات، برای هر کاربر امکان ایجاد یک [کامیونیتی](https://lnp2pbot.com/learn/communities.html) جدبد وجود دارد. علیرغم نتایج عالی، این احتمال وجود دارد که یک کلاهبردار کامیونیتی‌ای را ایجاد کند که در آن به عنوان یک حل‌کننده عمل می‌کند و تصمیمات تقلبی را با کلاهبرداران دیگر یا به عنوان بخشی از عملیات اتخاذ می‌کند. با این حال، این نوع کلاهبرداری مدت کوتاهی دوام خواهد داشت، زیرا عمل کلاهبردار به سرعت افشا می‌شود و بر شهرت کامیونیتی تأثیر می‌گذارد، منجر به از دست دادن کاربران و شکست کلاهبرداران می‌شود. قبل از پیوستن به یک کامیونیتی توصیه می‌شود درباره سازنده و حل‌کننده‌ها تحقیق کنید، بررسی کنید که آیا گروه‌های مشترکی دارند، شهرت کلی آن‌ها، و همچنین حجم معاملات گروه، سن، تعداد کاربران را در نظر بگیرید و صحت آنها را تأیید کنید.

- یک فروشنده کلاهبردار ممکن است از فاکتورهای نگهداری شده در @lnp2pbot استفاده کند، که مدت زمان انقضای آنها حدود 23 ساعت است. آنها ممکن است از دستور  `/release`  برای آزاد کردن ساتوشی‌ها استفاده نکنند و علیرغم دریافت وجه فیات از خریدار، صبرکنند تا عمدت زمان انقضا فاکتور به پایان برسد. هدف از این کار، بازپس گیری ساتوشی‌ها و حفظ فیات بدون هیچ گونه دخالت ربات یا حل کننده است. برای جلوگیری از این امر، هنگام خرید ساتوشی‌ها، از روش پرداخت فوری استفاده کنید. اگر فروشنده ساتوشی‌ها را آزاد نکرد و بعد از چند ساعت پاسخگو نبود، یک اختلاف(مشاجره) را باز کنید. هرگز منتظر نزدیک شدن به محدودیت زمانی 23ساعت برای شروع اختلاف نباشید، زیرا ممکن است حل کننده فرصت نکند آن اختلاف را پیش از انقضای فاکتور حل کند و در نتیجه ساتوشی‌ها به فروشنده بازگردانده شود.

- برخی از کلاهبرداران چندین سفارش موفق را در داخل ربات ایجاد می‌کنند تا با کاربران ارتباط برقرار کنند و پس از مدتی به صورت خصوصی با آنها تماس می‌گیرند تا متقاعدشان کنند که معاملات خارج از ربات انجام دهند. این خطرناک است زیرا هیچ تضمینی وجود ندارد که آنها درستکار باشند. توصیه می‌کنیم در معاملات خارج از ربات شرکت نکنید، حتی اگر پیشنهادات فریبنده‌ای به نظر می‌رسند. می‌توانید برای امنیت متقابل، انجام آنها را با استفاده از [@lnp2pbot](https://t.me/lnp2pBot) پیشنهاد دهید.

</div>
